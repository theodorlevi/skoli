<!DOCTYPE = "html">
<html lang="is">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="style.css" />
    <title>timaverk1</title>
  </head>

  <body>
    <nav><a href="https://www.visindavefur.is/svar.php">Greinin</a></nav>

    <h1>Alan Turing</h1>

    <h4>
      <span class="byrjunarstafur">A</span>
      lan <em>Turing</em> er einn þekktasti og áhrifamesti vísindamaðurinn á
      sviði tölvunarfræði. Til marks um það má nefna að bandarísku tölvusamtökin
      ACM kenna hin árlegu verðlaun sín við hann. <em>Turing</em>-verðlaunin eru
      gjarnan nefnd Nóbelsverðlaun tölvunarfræðinganna.
    </h4>

    <img src="alan1_turing_100311.jpg" />

    <article>
      <em>Turing</em> fæddist í London 23. júní 1912. Hann lærði stærðfræði við
      Cambridge-háskóla og hlaut doktorsgráðu í stærðfræði árið 1938 frá
      Princeton-háskóla í Bandaríkjunum. Á þessum árum lagði
      <em>Turing</em> grunn að nokkrum mikilvægum hugtökum í fræðilegri
      tölvunarfræði og gervigreind.
    </article>

    <article>
      Alan <em>Turing</em> átti stóran þátt í því að skilgreina hugtakið
      reiknanleiki, það er hvaða verkefni eru leysanleg. Til þess þurfti fyrst
      að skilgreina á fræðilegan hátt hvað það þýðir að leysa verkefni. Árið
      1936, þegar <em>Turing</em> var aðeins 24 ára, skrifaði hann grein þar sem
      hann setti fram formlegt líkan að tæki til að leysa verkefni. Þetta líkan,
      sem nú gengur undir nafninu <em>Turing</em>-vél, getur aðeins framkvæmt
      mjög einfaldar aðgerðir, en með því að setja vélarnar saman er hægt að
      leysa öll verkefni sem tölvur geta leyst og engin önnur. En
      <em>Turing</em> gerði meira. Hann setti einnig fram lýsingu á svokallaðri
      almennri <em>Turing</em>-vél (e. Universal <em>Turing</em> machine), sem
      er þannig að hún getur lesið minni sitt og framkvæmt skipanirnar sem þar
      eru kóðaðar. Þetta líkan var sett fram árið 1936, sem er að minnsta kosti
      10 árum áður en fyrsta tölvan sem geymir forrit í minni var smíðuð. Þessi
      eiginleiki gerir það að verkum að tölvan getur unnið með forrit eins og
      hver önnur gögn og er eitt mikilvægasta einkenni tölva. Það eru því margir
      sem halda því fram að Alan <em>Turing</em> sé hinn raunverulegi faðir
      nútímatölvunnar.
    </article>

    <article>
      Síðast en ekki síst sannaði <em>Turing</em> í þessari grein sinni að það
      eru til verkefni, mjög einföld og auðskilin verkefni, sem ekki eru
      leysanleg. Eitt af þeim er stöðvunarverkefnið (e. the halting problem). Í
      því er gefin lýsing á <em>Turing</em>-vél og inntak í hana. Spurt er hvort
      vélin muni stöðvast á þessu inntaki. Samkvæmt <em>Turing</em> er þetta
      verkefni óleysanlegt, það er ekki er til <em>Turing</em>-vél sem getur
      leyst þetta verkefni fyrir allar mögulegar <em>Turing</em>-vélar og inntak
      í þær. Sett í nútímabúning segir setning <em>Turing</em>s að ekki sé
      almennt hægt að ákvarða hvort forrit muni hætta keyrslu á tilteknu inntaki
      eða lenda í endalausri lykkju. Við fyrstu sýn virðist þetta ekki geta
      staðist, en lykilatriði er að það þarf að vera eitt forrit (það er ein
      <em>Turing</em>-vél) sem ræður við að ákvarða þetta fyrir öll forrit og
      inntak í þau.
    </article>

    <img src="turing_vel_110311.jpg" />

    <article>
      <em>Turing</em> hafði mikinn áhuga á spurningunni hvort tölvur gætu
      hugsað. Ólíkt mörgum öðrum sem rökræddu málið fram og til baka án
      niðurstöðu hannaði <em>Turing</em> próf sem ætti að geta svarað
      spurningunni afdráttarlaust. Prófið felst í því að athuga hvort tölva geti
      líkt nógu vel eftir manneskju til þess að blekkja mannlegan notanda. Í
      prófinu, sem nú er kallað <em>Turing</em>-prófið, situr mannlegur notandi
      við samskiptatæki sem er tengt við tvö lokuð herbergi. Í öðru herberginu
      situr manneskja, en í hinu er tölva. Notandinn getur spurt báða
      keppendurna spurninga með því að slá þær inn í samskiptatækið.
      Keppendurnir svara spurningunum á sama hátt og reyna að sannfæra notandann
      um að þeir séu manneskjan. Eftir einhvern tiltekinn tíma á notandinn síðan
      að segja til um það í hvoru herberginu er tölva og hvort inniheldur
      manneskju.
    </article>
    <article>
      Þess má geta að á árunum 1991-2019 var árlega haldin keppni milli forrita
      í <em>Turing</em>-prófinu sem kallaðist Loebner-verðlaunin (Loebner
      Prize). Engu forriti tókst á þeim tíma að vinna aðalverðlaunin, sem fólust
      í því að blekkja meirihluta dómaranna, en á hverju ári voru veitt verðlaun
      fyrir það forrit sem þótti hafa manneskjulegustu tilsvörin.
    </article>
    <article>
      Flestir tölvunotendur í dag lenda reglulega í eins konar
      <em>Turing</em>-prófi. Þetta eru hin svokölluðu Captcha-próf, sem eru
      bjagaðar myndir af bókstöfum sem notandinn þarf að slá inn til að komast
      inn á margar heimasíður. Hægt er að sjá dæmi um þetta á vef Hæstaréttar og
      einnig geta lesendur þessa svars smellt á þennan hlekk og sent svarið
      áfram á annan notanda. Áður en það er hægt þurfa menn að leysa
      Captcha-próf. Eigandi heimasíðunnar treystir því að aðeins mannlegur
      notandi geti lesið úr myndinni og getur þannig greint á milli forrita og
      manneskja.
    </article>

    <img src="bomba1_turing_100311.jpg" />

    <article>
      Í seinni heimsstyrjöldinni átti Alan <em>Turing</em> stóran þátt í að
      brjóta upp aðferðina sem Þjóðverjar notuðu til að dulkóða skeytasendingar
      sínar. Dulkóðunin var framkvæmd með dulkóðunarvélinni Enigma og gekk
      bandamönnum mjög illa að afkóða skeytin. <em>Turing</em> og félagar hans í
      Bletchley Park smíðuðu eins konar tölvu, sem kölluð var bomba, til þess að
      afkóða dulkóðuðu skeytin. Þetta voru meðal annars skeyti frá þýskum
      kafbátum með staðsetningum þeirra. Talið er að verk <em>Turing</em>s hafi
      bjargað fjölda mannslífa með því að koma í veg fyrir að skipalestir
      bandamanna sigldu beint í flasið á þýsku kafbátunum.
    </article>
    <article>
      Árið 1952 var <em>Turing</em> ákærður fyrir samkynhneigð og við það missti
      hann allan aðgang að dulkóðunarverkefnum á vegum hersins. Þetta var þegar
      kalda stríðið stóð sem hæst og ofsóknarkennd breskra yfirvalda því í
      hámarki. Talið var að samkynhneigð <em>Turing</em>s gerði hann að auðveldu
      fórnarlambi fyrir rússneska njósnara. <em>Turing</em> mátti velja milli
      þess að fara í fangelsi eða í hormónameðferð. Hann valdi seinni kostinn,
      en varð mjög þunglyndur og tveimur árum síðar, 7. júní 1954, framdi hann
      sjálfsmorð með því að borða eitrað epli. Árið 2009 baðst breska
      ríkisstjórnin formlega afsökunar á þessari skelfilegu meðferð á Alan
      <em>Turing</em>. Á næsta ári verða liðin 100 ár frá fæðingu
      <em>Turing</em>s og haldið verður upp á það með ýmsum hætti.
    </article>

    <footer>
      <h2>Efnisorð</h2>
      <section>
        <ul>
          <li>
            <a
              href="http://en.wikipedia.org/wiki/File:Alan_Turing_photo.jpg"
              target="_blank"
              >Wikipedia.com - Alan Turing</a
            >. Sótt 10.3.2011.
          </li>
          <li>
            <a href="http://aturingmachine.com/" target="_blank"
              >A Turing Machine in the Classic Style</a
            >. Sótt 11.3.2011.
          </li>
          <li>
            <a
              href="http://en.wikipedia.org/wiki/File:Bombe-rebuild.jpg"
              target="_blank"
              >Wikipedia.com - Alan Turing</a
            >. Nothæf eftirmynd af afkóðunarvél Turings, sem kölluð var bomba, í
            Bletchley Park. Sótt 10.3.2011.
          </li>
          <p class="br"></p>
        </ul>
      </section>

      <h2>Heimilda Skrá</h2>
      <section>
        <ul>
        <li><a href="http://en.wikipedia.org/wiki/Alan_turing" target="_blank">Wikipedia.com - Alan Turing</a>.</li>
        <li><a href="http://www.mathcomp.leeds.ac.uk/turing2012/" target="_blank">Heimasíða um ár Alan Turing</a>.</li>
        <li><a href="http://xkcd.com/329/" target="_blank">Brandari um Turing-prófið</a>.</li>
        <li><a href="https://en.wikipedia.org/wiki/Loebner_Prize" target="_blank">Wikipedia. com - Loebner Prize</a>.
        <li><a href="http://www.captcha.net/" target="_blank">Upplýsingar um Captcha-prófið</a>.
        </li>
        <li><a href="http://aturingmachine.com/" target="_blank">Mjög flott heimasmíðuð Turing-vél</a>.</li></ul><p class="br"></p>
        </ul>
      </section>

    </footer>
  </body>
</html>
